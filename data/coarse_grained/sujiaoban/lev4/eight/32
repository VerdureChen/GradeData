世有伯乐，然后有千里马。千里马常有，而伯乐不常有。故虽有名马，只辱于奴隶人之手，骈死于槽枥之间，不以千里称也。马之千里者，一食或尽粟一石食马者不知其能千里而食也。是马也，虽有千里之能，食不饱，力不足，才美不外见，且欲与常马等少不可得，安求其能千里也？策之不以其道，食之不能尽其材，呜之而不能通其意，执策而临之，曰：“天下无马！”呜呼！其真无马邪问？其真不知马也。
