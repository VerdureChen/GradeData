夸父逐日《山海经》夸父与日逐走，入日；渴，欲得饮，饮于河、渭；河、渭不足，北饮大泽。未至，道渴而死。弃其杖，化为邓林。两小儿辩日《列子》孔子东游，见两小儿辩斗。问其故。一儿曰：“我以日始出时去人近，而日中时远也。“一儿以日初出远，而日中时远。一儿曰：“日初出大如车概，及日中则如盘盂，此不为远者小而进者大乎？”一儿曰：“日初出沧沧凉凉，及其日中如探汤，此不为近者热而远者凉乎？”孔子不能决也。两小儿笑曰：“孰为汝多智乎？”
