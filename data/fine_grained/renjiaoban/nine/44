惠子相梁惠子相梁，庄子往见之。或谓惠子曰：“庄子来，欲代子相。”于是，惠子恐，搜于国中，三日三夜。庄子往见之，曰：“南方有鸟，其名为yuan雏，子知之乎？夫yuan雏发于南海，而飞于北海，非梧桐不止，非练实不食，非醴泉不饮。于是鸱得腐鼠，yuan雏过之，仰而视之曰：‘吓！’今子欲以子之梁国而‘吓’我邪！”庄子与惠子游于濠梁之上庄子与惠子游于濠梁之上，庄子曰：“鲦鱼出游从容，是鱼之乐也”。惠子曰：“子非鱼，安知鱼之乐？”庄子曰：“子非我，安知我不知鱼之乐？”惠子曰：“我非子，固不知子矣；子固非鱼矣，子不知鱼之乐，全矣。”庄子曰：“请循其本。子曰：汝安知鱼乐云者，既已知吾知之，而问我，我知之濠上也。”
